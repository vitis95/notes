# Primissimi passi con react

## Importare React
Per importare React nel nostro progetto, è sufficiente aggiungere il riferimento al file JavaScript che contiene il codice della libreria.

Essa può essere scaricata dalla pagina dei download sul sito ufficiale in formato ZIP, oppure collegata direttamente dalla Content Delivery Network (CDN) che ospita tutte le versioni della libreria, e importata con la seguente istruzione:

``` javascript
<script src="https://fb.me/react-0.14.0.js"></script>
```
Una volta importata la libreria, sarà possibile utilizzarne le funzioni all’interno della pagina e in tutti gli altri script che verranno inclusi a seguire.

Il progetto ha anche una pagina ufficiale sul sito GitHub dalla quale potete scaricare i sorgenti più aggiornati, gli ultimi fix o partecipare direttamente allo sviluppo della libreria inviando segnalazioni di bug e richieste di modifica.

## Tool di sviluppo
creati con React sono composti da file di testo che utilizzano i linguaggi fondamentali del Web quali HTML5 per le pagine stesse, CSS per i fogli di stile e JavaScript per il codice.

Trattandosi di comuni file di testo, qualsiasi editor può essere impiegato per la creazione e modifica di questo tipo di file, inclusi il classico Blocco Note (o Notepad); tuttavia, per essere il più possibile fluenti nella stesura delle pagine, degli stili e del codice, è consigliabile adottare un editor più evoluto, come ad esempio:
+ notepad++
+ sublime text
+ visual studio code
+ atom.io
+ brackets

IDE + complessi:
+ Visual Studio
+ WebStorm

All’interno di questi editor potete installare plugin addizionali, curati dai membri più attivi delle rispettive community, che possono aiutarvi nella creazione di componenti React e nella stesura del codice, in modo particolare fornendo il supporto a JSX, linguaggio che rappresenta uno degli strumenti principali di React con il quale si possono invocare le funzioni della libreria usando un approccio dichiarativo estremamente simile al linguaggio HTML. Lo incotreremo più avanti nella guida.

Per un elenco completo degli editor che si possono utilizzare per lo sviluppo di applicazioni basate su React potete fare riferimento a questa pagina sul sito ufficiale GitHub.