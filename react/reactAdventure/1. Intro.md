# Intro

<b> React </b> è probabilmente la prima libreria js che nasce con una vocazione specifica: diventare la soluzione definitiva per sviluppatori frontend e app mobile basate su HTML5, la proverbiale "panacea per tutti i mali"", il tool che permetta di costruire interfacce utente dinamiche e sempre più complesse rimanendo comunque semplice e intuitivo da utilizzare. 

* Creata da <b> Facebook </b>, react è la colonna portante del social network più popolare del mondo e su di essa si basa l'interfaccia Web di Instagram

* La libreria può essere scaricata dal sito ufficiale, facebook.github.io/react/, che contiene tra le altre cose anche una introduzione rapida all’uso e diversi esempi.

## L'approccio React
* La creazione di app web, indipendentemente dal framework scelto per lo sviluppo, coinvolge necessariamente i tre linguaggi fonamentali della piattaforma: HTML per la struttura, CSS per la stilizzazione e JAVASCRIPT per la logica applicativa. 

* Per molte delle librerie esistenti, e React non fa eccezione, il linguaggio HTML nello specifico viene utilizzato quasi esclusivamente per creare “componenti Web” riutilizzabili, a volte estendendo il linguaggio HTML stesso.

* Le pagine complete invece sono ridotte al minimo, anzi molto spesso a una sola, tant’è vero che queste applicazioni prendono il nome di Single Page Applications (SPA) e che servono da “contenitore” in cui creare e gestire l’interfaccia utente.

* La forza di React rispetto ad altre librerie è quella di consentire l’uso di un approccio dichiarativo simile all’HTML, quindi molto familiare, per definire i componenti che rappresentano parti significative e logiche dell’interfaccia utente, ad esempio un commento a un articolo, o la lista degli stessi commenti.

* Benché dichiarativa, la rappresentazione del componente in realtà si traduce in chiamate all’API di React che intervengono – nel modo più veloce e performante possibile – sul DOM della pagina per creare gli elementi necessari.

## React è la "V" di MVC

* Se dovessimo inquadrare React all’interno di un paradigma, potremmo dire che esso è la “V” di MVC: nasce per gestire la parte relativa alle view, ossia alla presentazione, e all’intercettazione degli eventi di input dell’utente, senza forzare l’adozione di specifiche funzioni né limitare l’interfacciamento ad altre librerie per quanto riguarda l’eventuale comunicazione con un server di backend, o specifiche architetture di binding ai dati, frangenti in cui lo sviluppatore ha libera scelta sugli strumenti con cui integrare React.

* Questa prassi può risultare strana o controintuitiva a chi si avvicina a React per la prima volta, soprattutto dopo aver lavorato più o meno assiduamente con altre librerie analoghe, ma il suo uso potrebbe risultare per molti estremamente più semplice e comodo, soprattutto quando la complessità dell’applicazione aumenta.

