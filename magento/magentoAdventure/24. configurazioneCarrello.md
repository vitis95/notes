# Configurazione del carrello in Magento

## Il carrello della spesa (shopping cart)
+ La funzione che svolge il carrello (shopping cart) in Magento è la stessa che svolgerebbe un carrello della spesa reale in un negozio fisico: contenere gli articoli che il cliente vuole comprare e portarli fino alla cassa. Inoltre il carrello funge sia da riepilogo che da vetrina: mostra la quantità degli oggetti acquistati e una loro piccola descrizione, inoltre, mette in evidenza i prodotti consigliati.

+  Tra le opzioni che si collegano direttamente al carrello ci sono quelle del “Carrello persistente”, una funzione che permette di memorizzare il contenuto del carrello di un cliente che abbandona il negozio senza completare gli acquisti, per poi riproporglielo ad una visita successiva.

+ Perché funzioni il cliente deve avere abilitati i cookies sul suo browser. Questa funzione si può abilitare in “Sistema > Configurazione > Clienti > Carrello persistente”.

+ Il carrello può essere utilizzato per compiere uno studio sul comportamento degli utenti, tramite l’utilizzo dei report visualizzabili nella relativa sezione del backend. In questo modo si potranno analizzare i prodotti che vengono aggiunti o il contenuto dei carrelli abbandonati per trarre delle conclusioni sulla gestione del negozio.